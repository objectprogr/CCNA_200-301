# Warstwa 7 - aplikacji
Jest zawsze najbliższa użytkownikowi. Dzieje się tak, gdyż to użytkownik sam decyduje właśnie w tej warstwie o tym, co zostanie przesłane przez sieć oraz na jakich warunkach. W tej warstwie dokonuje się wybór, który ma konsekwencje w dalszej komunikacji. To tutaj, poprzez aplikację, decydujesz, jak będzie wyglądała komunikacja w sieci. Możesz wyświetlić stronę WWW, by w dalszym etapie został wybrany protokół TCP i port docelowy 80. Ale możesz włączyć film online i wybrać protokół UDP. W warstwie aplikacji poprzez wiele różnego rodzaju programów można zdecydować o wyborze określonego protokołu, a protokołów jest naprawdę dużo.

### Podstawowe protokoły występujące w warstwie aplikacji:
1. HTTP (ang. *Hypertext Transfer Protocol*) - port 80 (może też być inny)([*RFC2616*](https://datatracker.ietf.org/doc/html/rfc2616))
   1. Klient wyposażony w przeglądarkę internetową może połączyć się z serwerem i przeglądać zawartość strony. W praktyce wygląda to tak, że klient przesyła żądanie wyświetlenia strony WWW poprzez umieszczenie w nagłówku polecenia **GET**, które jest żądaniem klienta dotyczącym danych (zob. rysunek 3.1). Następnie serwer odpowiada nadawcy żądania, najczęściej zwracając informację z kodem 200, który potwierdza, że wyświetlenie strony jest możliwe. Serwer przesyła także zawartość strony i dodatkowe pliki, jeśli takie istnieją.
   2. Podczas komunikacji HTTP klient może użyć dwóch dodatkowych komunikatów, za pomocą których komunikuje się z serwerem, jeśli zachodzi taka potrzeba. Są to komunikaty **POST** i **PUT**.Komunikat POST umożliwia przesłanie plików danych (np. formularza) na serwer WWW. Z kolei komunikat PUT daje możliwość przesłania zasobów (np. treści) na serwer WWW.
   3. Niebezpieczny - nie szyfrowany.
2. DHCP (ang. *Dynamic Host Configuration Protocol*) ([*RFC2131*](https://datatracker.ietf.org/doc/html/rfc2131)) - służy do automatycznego przydzielania adresu IP urządzeniu sieciowemu oraz innych ustawień sieciowych, takich jak adres domyślnej bramy czy adresy serwerów DNS. Serwer DHCP wykorzystuje protokół UDP na porcie 67 i przydziela automatycznie ustawienia klientowi działającemu na porcie 68.
3. SMTP (ang. *Simple Mail Transport Protocol*) ([*RFC2821*](https://datatracker.ietf.org/doc/html/rfc2821)) — służy do przesyłania poczty elektronicznej, wyłącznie w postaci tekstowej. Przeważnie działa razem z protokołem POP3. Do komunikacji wykorzystuje domyślnie protokół TCP i port 25.
4. POP3 (ang. *Post Office Protocol*) ([*RFC1939*](https://datatracker.ietf.org/doc/html/RFC1939)) — odpowiada za odbieranie poczty elektronicznej, używając portu 110, a jako protokołu najczęściej TCP.
5. SSL (ang. *Secure Sockets Layer*) — umożliwia korzystanie z szyfrowanej komunikacji pomiędzy klientem a serwerem. Podczas komunikacji HTTPS używa portu 443 i może działać zarówno z TCP, jak i z UDP.
6. DNS (ang. *Domain Name System*) ([*RFC1034*](https://datatracker.ietf.org/doc/html/RFC1034)) — pozwala odwzorowywać nazwę na adres IP.
7. FTP (ang. *File Transfer Protocol*) ([*RFC959*](https://datatracker.ietf.org/doc/html/RFC959)) — umożliwia przesyłanie i odbieranie plików ze zdalnych komputerów, na których została zainstalowana usługa FTP. Protokół FTP używa zazwyczaj portów o numerach 20 i 21. W praktyce możesz uruchomić usługę serwera FTP i za jej pomocą udostępnić określone foldery lub pliki. Użytkownik pracujący w innym miejscu sieci, korzystając z klienta FTP (oprogramowania, które umożliwia połączenie się z serwerem FTP), pobiera udostępnione przez Ciebie pliki. Bardzo popularnym klientem
FTP jest program FileZilla. Podczas pobierania plików z sieci internet za pomocą protokołu FTP to właśnie warstwa aplikacji kończy cały proces rozpoczęty w warstwach niższych.